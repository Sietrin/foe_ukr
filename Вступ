 Колись давно, в чарівній країні Еквестрії...

  ...настала епоха, коли ідеали дружби поступилися місцем  егоїзму, параної, та жадібному поділу територій та природних ресурсів. Країни підняли зброю проти своїх сусідів. Кінець світу стався так, як і було передбачено - світ занурився в безодню пекельного вогню і темної магії. Подробиці зайві. Причини, як завжди, в нас самих. Світ було практично знищено. Велике очищення: магічна іскра, вибита копитами куциків, невдовзі вийшла з-під контролю. З неба посипалися мегазаклинання. Суходоли, охоплені полум'ям, занурювались в киплячі океани. Поні були практично знищені як вид, їх душі стали частиною радіації, що вкрила землі. Тиха темрява опустилася на весь світ...

  ...Але це не був, як дехто передбачав, кінець світу. Натомість, апокаліпсис був лише початком ще однієї кривавої глави в історії Еквестрії. У перші дні тисячі куциків були врятовані від геноциду, сховавшись у величезних підземних сховищах, відомих як "Стайні". Але коли вони вийшли назовні, їх зустріло лише пекло та руїни. Усіх, окрім мешканців Стайні 2. Бо того доленосного дня, коли з неба полився вогняний дощ заклятть, величезні сталеві двері Стайні номер 2 закрились і більше ніколи не відчинилися.
